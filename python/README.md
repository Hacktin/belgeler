# YazBel Python Belgeleri

[https://belgeler.yazbel.com/python](https://belgeler.yazbel.com/python)

Bu belgeler [Python](https://www.python.org/) programlama dilinin 3. sürümünü anlatmaktadır ve
[istihza.com](http://www.istihza.com/)'da yer alan, [Fırat Özgül](http://www.kodlab.com/AuthorDetail.aspx?ID=50)'ün
yazdığı [Python 3 belgeleri](http://belgeler.istihza.com/py3/)nden oluşturulmuştur.

## Süreç

Belgeler orijinal halinde [reStructuredText](http://docutils.sourceforge.net/rst.html) işaretleme dili kullanılarak
yazılmış, [Sphinx](http://www.sphinx-doc.org/en/stable/) belgelendirme oluşturucusu kullanılarak okunabilir hale
getirilmekteydi. Buradaki süreçte belgeler, işaretleme dili olarak [AsciiDoc](http://www.methods.co.nz/asciidoc/),
belgelendirme oluşturucusu olarak da [Asciidoctor](http://asciidoctor.org/) kullanılarak yeniden yazılacaktır.

Belgelerin kaynak kodlarının ilk hallerine her zaman
[şu](https://github.com/yazbel/belgeler/tree/orijinal-python-belgeleri) adresten ulaşabilirsiniz.

## Belgeler neden buraya kopyalandı?

Bu belgeler buraya kopyalanmadan bir süre önce Fırat Özgül, istihza.com projesinin sonlanacağını istihza.com forumunda
[duyurdu](http://www.istihza.com/forum/viewtopic.php?f=50&t=3849). Proje sonlandığında elbette
belgeler kaybolmayacak; internette bir yerlerde bulunabilir olacaklar. istihza.com topluluğu da Python'ı öğrenmekten ve
öğretmekten vazgeçmeyecek. Ancak belgelerin sadece bulunabilir olmaları değil, zamanla gelişmeleri de gerekli; Python
dili sürekli gelişiyor ve güncellenmeyen belgeler bir süre sonra eksik ve yanlış bilgileri içermeye mahkum olacaktır.
Bu veri havuzu sayesinde belgeler, kaynak kodu ile birlikte, bulunabilir ve en önemlisi de geliştirilebilir olacak.
Hatta bu gelişime siz de dahil olabilirsiniz!

Bu arada proje sonlandığında bu belgede istihza.com'a verilen bağlantıların çalışmayabileceğini de unutmamalısınız.

## Lisans

[`LICENSE`](https://github.com/yazbel/belgeler/blob/master/python/LICENSE) dosyasında da belirtildiği üzere bu
belgelerin lisansı **Creative Commons Atıf-GayriTicari-AynıLisanslaPaylaş 3.0 Yerelleştirilmemiş (CC BY-NC-SA 3.0)**
lisansıdır. Daha fazla bilgi için lütfen dosyanın içeriğine bakınız.
